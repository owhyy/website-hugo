+++
title = "Hronicul și cântecul vârstelor de Lucian Blaga"
author = ["Babin Ion"]
date = 2022-10-02T23:45:00+03:00
tags = ["book-reviews", "romanian-literature", "read-for-school", "biographies"]
draft = false
genres = ["romanian-literature", "read-for-school", "biographies"]
+++

## „Amintiri din copilărie” pentru _bărbați adevărați_ {#amintiri-din-copilărie-pentru-bărbați-adevărați}

Eu nu citesc cărți de scriitori români -- nu îmi place mie arta românească(cu mici excepții) -- oricât de _trădător de țară_ și de ne-patriot ar suna. Singurul caz în care o fac este atunci când acest lucru este necesar pentru ora de limbă română (_și nici atunci, nu întotdeauna -- de obicei sunt filme pe motivele cărților_). Despre "Hronicul și Cântecul Vârstelor" film nu-i, dar chiar dacă ar fi fost -- aș fi ales să citesc cartea.

Hronicul e una din cărțile pe care le-am citit de mic (în perioada mea de slăbiciune pentru poezie tristă gen Bacovia și abstractă -- Blaga), și care mi-a rămas în memorie ca _o carte românească OK_ (altele fiind „Nuntă în Cer” și „Elevul Dima dintr-a 7-a”, ultima m-a marcat profund). Țin minte și acum curiozitatea cu care citeam despre zilele de școală ale tânărului student, despre cărțile pe care le-a citit și drumul pe care l-a parcurs, de la un copil de sat până la filozof.
