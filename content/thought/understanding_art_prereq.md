+++
title = "Pregătire pentru artă"
author = ["Babin Ion"]
date = 2022-10-08T00:00:00+03:00
tags = ["thoughts", [",", "art"]]
draft = false
+++

Un lucru pe care l-am descoperit recent (_la o lecție de limba română despre Lucian Blaga_) este că pierdem o mare parte din sensul unei lucrări de artă, nefiind pregătiți pentru aceasta.

Am început să studiem "_Eu nu strivesc corola de minuni a lumii_" nu în modul obișnuit (_citești poezia, descifrezi metaforele, cauți sensul și mesajul_), ci prin a vorbi despre filozofia lui Blaga: cunoașterea blagiană (paradisiacă și luciferică), Marele Anonim etc., într-un mod nu doar "Blaga afirma x.", ci am analizat ideile, și am căutat veridicitatea lor "Care cunoaștere este superioară", neacceptând ce spune el drept regulă, ci căutând să ajungem noi acolo "De ce ideile lui Blaga au sens? Au ele oare sens?" (_eu încă sunt de altă părere_).

Acest lucru a făcut sensul poeziei evident, prezentându-l ca pe un rezumat al cunoașterii blagiene.

**De acum încolo, înainte de a citi vre-o carte, de a privi vre-un film sau a merge la teatru voi încerca să aflu cât mai multe despre viața și filozofia autorului și să-i analizez ideile într-un mod asemănător, pentru a fi pregătit de a-i înțelege arta în contextul[^fn:1] vieții sale.**

Până acum eram de părere că sensul unei lucrări _trebuie_ să fie evident citind o lucrare de-a sa și analizând-o, fără vre-o pregătire propriu-zisă. Poate aflarea ideilor înainte de a ajunge singur la ele nu este tocmai cinstit -- nu știu sigur, dar voi încerca să aflu. Sau poate toată lumea face deja acest lucru -- află cât mai multe despre un autor, după care îi citește cărțile.

Este, însă, o distincție între _a te informa despre filozofia și viața unui autor_ și a _te informa despre sensul unei lucrări_. Eu vorbesc despre prima, în timp ce a doua e ceva ce trebuie practicat numai **după** o analiză proprie a lucrării.

[^fn:1]: O idee asemănătoare, care reiterează importanța contextului (istoric: evenimentele sociale din acel an, autorul: starea în care se afla când a creat lucrarea) în analiza unei lucrări poate fi găsită [aici](https://invidious.tiekoetter.com/watch?v=W-FXiBLG8Js).
